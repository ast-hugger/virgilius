# II. DE LITERA

Litera est uelut quaedam legendi natiuitas, unde et eius incrementa infantuli e matris utero prorumpentis aetatibus meum Aeneam aequiperauisse memini. Ut enim infans dicitur qui loqui nescit, et paruulus, cum parua gressuum molimina nititur inprimere, et puer quando pubescit, adulescens autem cum proceritate corporis adulescit, iuuenis uero cum iuuentute adulta coiugis armis ceterisque liberalibus studiis dignus fit, at uir cum omnium sensuum consiliorumque uirtutem nanciscitur: ita etiam litera ab ipsis etiam cerae caracteribus usque ad quassorum conpossitionem hosce ordines directat: siquidem infans appellatur, cum arte non sonet, hiis dumtaxat, quae caraxandis per ceras gammulis eisdem indicent, paruula uero est cum syllabarum conglutine paulatim gradiatur, puerula cum pedum mensuris crescat, adulescentula cum poetica metra per uersuum carminula soffat, at iuuencula cum casuum verborumque quandam intellegentiam capissat, uirgo autem cum quassorum, ut dixi, conpossitionem plenissime perdoceat.

Et ut aliquid intimatius aperiam, litera mihi uidetur humanae condicionis esse similis: sicut enim homo plasto et affla et quodam caelesti igne consistit, ita et litera suo corpore hoc est figura, arte ac dicione uelut quisdam conpaginibus arctubusque suffunta est animam habens in sensu, spiridonem in superiore contemplatione.

Literarum autem numerus omnibus tritus est; figura quoque palculis patet. De potestate autem, quia magna ex parte legestum est, bigerro sermone clefabo. Quaedam quidem uocalium mobiles sunt, quaedam autem stabiles, mobilesque aliquoties fortes nonnumquam proscriptiuae uidentur ut **a o u**; etenim **a** cum in principio fineue alicuius artis possita fuerit, e statim non subsequente maxime cum producatur forciosa erit, ut *ars amor scola*; at enim cum in praedictis locis e eam subsecuta fuerit, a infirmis habebitur ut *aes Aeneas Micenae gannae*, sic et **o** fortis in isdem locis erit ut *amo os origo sermo*; at cum e sequatur diptongi loco ponetur ut *coena foedus goela*. **U** autem aliquoties liquiscit, cum ab alia diciosiore proscribatur, ut *uatis uerax uinum uox*, uel a semet ipsa ut *uultus inuulae*.

Praeterea literarum ob hoc forciosae sunt, quia solae absque ullius alterius amminiculatione ualent ut **a e o**. A enim et e recte praepossitiones sunt; o quoque aliquoties interiectio, modo autem uocatiuus omnium pronominum, sepe etiam uerbum actiuum licet indeclinabile; dicis etenim *o regem decorosum*, hoc etenim sonat *miror regem decorosum*, unde non recte quidam eam nominatiuo applicare constant dicentes *o rex decorosus*. 

**C** sane in copulatiuis recte receptanda est, cum optatiuum modum negandi aduerbia *non* uel *ne* praecesserint et idem iterato cum *nec* adiectione sequatur, a quo c ablata capiti testimonii adiungitur, ut *ne resedeat* secundum illud Galbungi, ubi de Turno quassum facit, *at uero, inquit, rex Turnus, ne populum profligaret incassum nec urbem Fidenam perderet, proeliantes pene sedauit animos*. Ita soffonitur *at uero sedauit ne profligaret* et iteratione c *sedauit ne perderet nec inclinaret assensum*.

De **h** autem hoc dicendum est, quod semper inspirat, nunc ad fortitudinem, nunc ad motationem tantum. Nam cum semiuocalem praecesserit f, solum sonum pariter motabunt ut *hfascon* et faciunt f pro hf, si uero mutam c uel t uel p, suum sonum non amittit ut *hcorda htronus hpalanx*. **N** autem si eam f m p n secuta fuerit, in m sonum uertetur manente figura uel inmutata, si ita libeat, ut si dicas *infecit*, *inflauit*, *confudit*, *inuenit*, *non ualet*, *non piget*, *inpossuit*, *non manet*.

Scire et hoc uos in fine huius epitomae hoc est expositionis cupio, quod nulla litera computo careat. Nam **a** sepe quincentos, sepe trienta, sepe decim, sepe unum significat. At **b** quinque milia uel duo tantum; **c** centum uel octuagenta; **d** et **f** et **n** et **q** quincentos semper et noncentos efficiunt, **i** et **e** uel quadricentos uel unum tantum faciunt, **m r s u l** mille significant; **t x** decim et decim milia, **g** omni numero usque ad x subiecta est; **h** ab undecim usque ad xxx; **k** centies centena milia supplet; **o** nulli numero negatur siue magnissimo siue minutissimo.
