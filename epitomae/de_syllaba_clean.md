# VIRGILII MARONIS EPITOMAE

## III. DE SYLLABA

Syllabae sunt glutini literarum, quibus uernale est quod nulla earum absque uocalibus literis stare queat, unde et reginae dicuntur literarum. Syllabae monades senas literas transcendere non debent ut *scrobs*, nec duas habere uocales excepto, cum diptongus aut aliquidatio significetur ut *aes faus laus fraus*; disyllabae autem, cum in nomine aut uerbo aut quauis arte forint, duas tantum uocales habebunt exceptis, quae supra diximus. 

Sciendum sane est quod ubicumque uocalem quamlibet in media arte possitam s duplicata secuta fuerit, eandem uocalem corripiemus ut *uassa fossa clussit uissit uessit*, at si una s, uocalis producetur ut *gloriosus uisus*. Omnis superlatiuus gradus s duplicatam semper habebit ut *altissimus*. Sic et m duplicata antesitam corripit uocalem ut *summus gammus*, sin alias, producetur ut *sumus ramus*. 

Una litera quae syllabae opus facit sicut i fortis, ita et longa erit ut **a e i o**. Syllabarum naturas quis facile intellegit, cum tam sepe motantur, ut a nemine omnino deprehendantur, quia secundum pedum statum flexibiles sunt? Etenim secundum necessitatem mensurandorum pedum de duabus syllabis una efficitur et longa uocatur ut *audi uade aula*.

De computo autem syllabarum, quia Terrentius plenissime disputauit, nos breuiter disseremus, ea tantum quae ipse reliquit subdentes. Omnis syllaba compotaris duarum uel trium literarum, dicis enim *al* et ostendis octocentos et rursus *bpa* et significas trea milia.

Disposueram quidem de syllabis longius sermonem protrahere, sed quoniam ad metrorum nos persanationem ordo prouocat scribendi, quibus pedes et syllabae taxantur, idcirco commodius puto praemisa de syllabis quasi quadam praefaciuncula ad metrorum tendere expossitionem.
