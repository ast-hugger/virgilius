# IV. DE METRIS

Metrorum quidem conpositio multifaria est; non enim ad eundem ordinem naturam numerum finemque omnia respiciunt, uerumtamen unum nosse debet unusquisque cantatorum, quod metra in quacumque pensatura fona sint. Metrum ex meta nomen accepit, cuius pedes sunt dicti uelut quaedam medietates fonorum, quae quoniam necessitate cantandi a poetis disparata sunt in tantum, ut extrema foni parte in alterum translata nullum fonum incolome remaneat, hac causa nullum metrum planum inueniri potest. Multas autem metrorum cantilenas propter poetarum rhetorumque uoluntatem eorum sectae declarant. Quaedam enim prosa, quaedam liniata, quaedam etiam mederia, nonnulla perquam extensa ponuntur; quorum pauca pro uestra utilitate expossituri sumus.

**Prosa** quidem sunt per breuitatem, sicut in Aenea lectum est:

> Phoebus surgit, caelum scandit,
> polo claret, cunctis paret.

Hii duo uersus octo metra habent, primum enim metrum *Phoebus* est, secundum *surgit* et sic per cetera fona; et ita hii duo collecti sedecim pedibus fulciuntur. Omnes autem prosi uersus per spondeum edi solent. Hoc autem sciendum est, quod inter omnes pedes dactylus et spondeus principatum habeant.

**Mederiorum** uersuum est nec prosos nec liniatos fieri, quod magis pro cantuum modulatu quam rationis respectu consuetum est Varrone canente:

> festa dium sollemnia
> pupla per canam conpita,
> quorum fistilla modela
> poli persultant sidera.

Nunc metire per metra: primus uersus est trium metrorum, quorum primum per spondeum et duo sequentia per dactylos ponderantur, ut *festa* I, *dium sol* II, *lemnia* III et sic per IIII uersus pari lance pensatos bis sena repperies metra et pedes II trigenti.

At **liniati** uersus quinque semper metris metiri debent secundum illud Catonis eligantissimi rhetoris:

> bella consurgunt poli praesentis sub fine,
> precae temnuntur senum suetae doctrinae.
> regis dolosi fouent dolosos tyrannos,
> dium cultura molos neglecta per annos.

In hiis uersibus primum spondeus et tertium itidem spondeus, reliqua trea dactyli sunt, qui pedes habent LII.

**Perextensi** autem uersus ornato quidem sed inrationabili circuitu pene per usque ad XII metra perueniunt secundum Lupi cristiani ita affantis:

> ueritas uera,
> aequitas aequa,
> largitas lauta,
> fiditas fida
> diurnos dies tranquilla
> tenent tempora.

Nam hic uersus, et hoc plus solito, necessaria ut credo uerbi adiectione XIII metra tenet, cuius pedes sunt XXXIII.

Sunt autem qui adiciunt **trifonos** et **quadrifonos** uersus, quibus quidem non est derogandum, quia poetis libertas quaedam suos conponendi uersus a ueteribus nostris permisa est; sed tamen indubitata fides non est hiis adhibenda, quia auctoritate canorum soflatorum nulla suffulti permisum magis sequi quam exemplum uoluerunt. Quorum uersus in medio proferemus.

Don quidem discentis mei Donati germanus frater, duum uersuum canticum in laude Arcae, regis Archadum, possuit dicens:

> Archadius rex terrificus,
> laudabilis laude dignissimus.

Gergesusque in commentariis suis, quos de sole luna astris et praecipue caeli arcu septem uienti uoluminibus edidit, quadrifonis persepe usus est uersibus, quorum unum tantum in principio possito exempli et ego gratia utar. Dicit enim:

> sol maximus mundi lucifer
> omnia aera inlustrat pariter.

Horum ordines uersuum, quia non ad certam auctoritatem sed ad uarietates poeticorum cantuum manifestandas possiti sunt, indagari me necesse non est, praesertim cum omnis qui uoluerit eos pensare, facillime ualeat.

Nonnulli aiunt, quod in unoquoque gresu duum pedum primus eleuetur et secundus inclinetur uel, ut soluatur, proprius dicam ut *légit ágit míbit úddit*; sed nos dicimus, quod rectum esse sentimus, quia non minus secundos pedes repperimus eleuari quam primos ut *egó amó docé audí*.

Maxime autem haec diuersitas ob similium fonorum discretionem repperta est, ne confussibilitas aliqua nascatur. Dicimus enim nominatiuo cassu *sédes* eleuato primo, at si uerbum fit, uersa uice secundum leuantes pedem dicimus *sedés*. Sic cum dicuntur *réges*, primus erigitur, at cum uerbum *regés*, secundus pes eleuatur; quod tamen non secundum rationem metrorum, sed secundum discretionis aptitudinem facere solemus. Sicut etiam *páne* imperatiuo modo primam acuimus syllabulam et nouissimam calcamus. Atque e diuerso ubi aduerbium fit aut praepositio, prima calcata nouissima acuitur.

Sicut etiam quaedam carminum genera, quae quamquam extraordinaria esse uideantur, tamen a rhetoribus ac leporicis secundum inlectum uolutatum sepiter usurpantur, ut sunt **cantamenta** et **cantatellae**, quibus uel maxime Sagillius germanus et Vitellius utuntur. Et ille quidem in libello de mare et luna scripto statim in prooemio cantamentum insuit dicens:

> mare et luna concurrunt una
> uice altante temporum gande.

Iste uero in laude Matronae uxoris suae cantatellam satis iocundam intulit, in quadam ita infiens:

> mea, mea Matrona, tuum amplector soma,
> nobis anima una heret aquae arctura.

Et quoniam de rhetoribus et leporicis mentiuncula facta est et de metris atque carminibus sermo progressus est, uideatur mihi commodum esse, ut aliquando de filosofiae generibus memorem. **Filosofia** est amor et intentio sapientiae, quae fons et matrix est omnis artis ac disciplinae, unde et omnis qui in quacumque parte siue caelesti siue terrestri puro amore et intenta sollicitudine sapificat, filosofus dicendus est recte. Nostrae autem filosofiae artes sunt multae, quarum studia principalia sunt: **poema**, **rhetoria**, **grama**, **leporia**, **dialecta**, **geometria** et cetera, quae non tam emulitatem quam curiositatem praetendunt.

Inter **poema** et **rhetoriam** hoc distat, quod poema sui uarietate contenta angusta atque obscura est; rhetoria autem sui amoenitate gaudens latitudinem ac pulchritudinem cum quadam metrorum pedum accentuum tonorum syllabarumque magnifica numeratione praepalat.

Sed multi in hoc tempore uim deffendentiamque harumce artium ignorantes in rhetoria poema et in poema rhetoriam agglomunt non habentes in memoria, quid Felix Alexandrorum magister praeceperit: *unaquaeque inquiens ars intra suas contineatur metas, ne adulteretur disciplina maiorum et nos aput eos accussare cogatur*. Sepissime uersus mei soliti meminisse conpellor, quem frequenter in exprobrationem nostri temporis gurgonum decanto: *mulctaui tornores logii nec arenam cessi*.

Et reuera quis internas sapientiae uenas intrabit? Quis omnem pernoctationem, omnem sollicitationem, omnem diem, omnem noctem erga sapientiam transiget? Multi etenim sapificare incipientes a puero festim ad seculi negotia relictis legitimis studiis preciti feruntur ictu, unde et nostri definiere doctores neminem eorum, qui saeculi uoluptate et cupiditate pecuniae uinculantur, ad ueram sapientiae scientiam perfendere posse.

Sed ut ad incepta redeam, **leporia** est ars quaedam locuplex atque amoenitatem mordacitatemque in sua facia praeferens, mendacitatem tamen in sua internitate non deuitat; non enim formidat maiorum metas excedere, nulla reprehensione confunditur. De qua pauca non pugito promere exempla.

Lapidus quidem in Assia minore oratorio praesens multa reprehensione digna conscripsit ut illud: *sol in occursu metitur maria*. Nulla hiic ueritas est, nulli enim creatae naturae maris profunda metiri possibile est. Ergo nos dicimus: *sol in occursu tinguit mare*, quo quodammodo transitorie tincto usque ad possessores festinato perfendiens toto illis ardentissime fulget noctu. Lapidus itidem dicit: *uentus acer roborum radices euellit altas*; quod fieri omnino non potest, sed tantum uentus robora labefactat.

**Grama** est litteraturae peruidatio, quae quasi quaedam totius lectionis semitula est; unde et a peritis litera interpretatur *legitera*, quod est legendi itinerarium, cuius prae ceteris ego et laudo utilitatem, quam omnis pene participat mundus.

**Dialecta** est mordatrix omnium uerborum, quae legi dici ac scribi ab omnibus solent exinterans quodammodo atque effibrans uiscera sententiarum, medullas sensuum, uenas fonorum, cuius auctores in omni pictura crocitant acriterque in reprehensionem omnium scribtorum rictu hiante auidant, quorum unus erat Iulianus, pater Donati ac Donis, qui nobis dicebat multo aliud esse *dici non debet* et *dici non oportet*. Oportere etenim de oportunitate diriuatur, debere autem ex insolubili debito. Unde et si dicis *non oportet*, non tam fieri omnino interdicis quam oportunum non esse ostendis, cum autem dicis *non debet*, indebitum est, si unquam fiat.

Dicunt etiam aliut esse *non potest fieri* et *inpossibile fieri*; quod enim non potest ad praesens tantum non potest et forte aliquando possit, quod autem inpossibile est quasi definite dictum nequaquam poterit effici. Et hoc aliter esse dicunt *locutus est* et *dixit mihi*; loqui enim inmorosioris eloquentiae est, dicere autem simpliciter communiterque ad omne dictum refertur. Dicunt quoque aliut esse *uolo* et *cupio*; uelle enim ex quadam suaui ac legitima uoluntate intellegitur, cupire autem inmoderatae cupiditatis est.

Inter *bellum* quoque et *praelium* et *pugnam* et *certamen* non paruam defferentiam esse adfirmant. Praelium enim nonnisi in praelio hoc est in pelago effici potest, quod ideo praelium nominatur, quia prae ceteris elimentis quadam sui inmensitate inundando etiam et deundando quendam ammirationis praelatum habet. Bellum autem nonnisi in belsa hoc est in campo agitur. Belsa enim ob hoc dicitur, quia belsa plurima quae sunt gramina profert. Certamen autem ex certo loco hoc est receptaculo exercitus diriuatur. Pugna, in qua pugilles suos utrobique pugiones iectant.

Dicunt etiam, quod alia sit *plebs*, alius *populus*; plebs enim haec erit, quae plenis agris domibusque omni substantia redundans per hoc nec belli peruicax nec doctrinae exstat efficax, populus autem ex *pope* hoc est ex fortitudine uel manuum uel sensuum sic appellatur. Unde Honoratum reprehendimus gramaticum, qui canit *plebs in bello congregata est*. Et alio loco: *uerus inquit poeta sic ait*. Hoc quam stulte locutus est, cum hoc dicere debuit *uerax poeta*. Uerus enim ad naturae tantum ueritatem refertur, uerax autem dicitur qui nequaquam mentitur.

Non bene etiam plerique *consummotionem* in bonam partem et *consummationem* in malam acceptant, cum consummotio ad defectionem, consummatio ad perfectionem pertineat. Male quidam *loquelas* in elocutione intelligi uolunt, cum loquelae diminutiuae sunt quasi simplicia clefia. Loquelae per e et unam l scribendae ad perfectam pertinent elocutionem. Miror etiam cur *creaturas* pro elimentis et *elimenta* pro creaturis ex nostris et quidem sapientes quidam possuere, cum elimentum nonnisi aetreum quasi diuinum aliquid uocandum sit. *Hele* enim apud Hebreos deus erit, unde et apud Grecos *helium* sol dicitur. Creatura autem uocatur quidquid de terrae materia creatum sit. Sunt elimenta hoc est initia litteraturae, quae ex eliminatione hoc est ab inscribtione uocitantur.

Haec de dialectica arte sint dicta, quam sofisticam id est argutam siue ex sapidio sapidiosam nonnulli appellauerunt. Nunc ad geometricam ueniamus.

**Geometrica** est ars disciplinata, quae omnium herbarum graminumque experimentum enuntiat: unde et medicos hac fretos geometres uocamus id est expertos herbarum.

Est et alia filosofiae ars, quae **astronomia** nuncupatur, quam mathesin Greci uocant, quae astrorum omnium cursus liniasque ostendit, in qua arte temporum signa et operum oportunitates intelleguntur. Ex qua XII signa principalia supputantur, quae Greci *mazaron* uocant, apud quos tamen non XII signa sed sedecim habentur, quorum sunt nomina *mon*, *mah*, *tonte*, *piron* uel *dameth*, *perfellea*, *belgalic*, *margaleth*, *lutamiron*, *tamimon*, *raphalut* et cetera; quibus omne humani generis ius gubernari putant. Sicut Aemerius de muliere quadam infatua dicebat: *haec ideo patitur, quia in prima nocte, qua uxorata est, mon cum belgalic cucurrerunt*.

Sed quia stellam ex sese factam esse nulla ratio credi permittit, gubernari humani status iura et mores per astra credere nulli sensato fas est uiro, sed putius per inmensam illam potentiam, ex qua et stellae factae sunt, omnium quoque hominum et tempora reguntur et opera, quam potentiam diuinitatem et per hoc deum a culturae illius uiris ac mulieribus uocari et inuocari sepe uideamus.

Omnis igitur humana industria, omnis ad hoc spectat sapientia, ut de inferioribus ad superiora conscendat, quo scilicet naturalem omnium rerum notitiam hoc est **fisicam** disputans, **ethicam** quoque quae ad morum emulumenta pertenditur legitime transcendens, **logicam** ipsam hoc est rationabilem supernarum rerum attinguat disputationem.

Illud quoque omni sapienti sciendum atque scrutandum est, quomodo et qualiter sese plastus homo habeat, qui primum plastum ex limo dein afflam ex superioribus et haec ineffabiliter coniuncta habet, dissimili natura in semet ipso perfruens. Plastum quidem quasi materia uiliore conpactum utpute ex liquidis et aridis, frigidis et calidis rebus conexum in famulatum sibi affla, quae est anima, nouerit deputatum. Sed quia anima ad hoc tantum imperat corpori, ut animet sicut et omnia animantia, ergo nisi haec anima mentem et rationem habuerit, nihil ab animantibus deffert, quae utroque carent. Sicut anima corpori, ita et mens animae et ratio praesulat menti. Mens de metiendo dicta, quando subtiliorum sensuum mensuram aperit animae, in qua capacitate tali quadam facta superior ratio infussa perfecte eam sapire facit in cunctis.

Secundum triplicem ergo sapientiae, quam diximus, regulam triplex quoque in homine status est. **Anima** quidem naturalia sapit, in qua est et ingenium, de ingenuitate creationis creatoris sibi insertum ac nominatum. **Mens** autem moralia intellegit, in qua est memoria, qua uisa uel audita tenaciter memorat et in ipsa uelut in quodam integro uasse congregans innumeris cogitationibus scatet. **Ratio** uero superiora et caelestia perlustrans intellectum quadammodo ignitum flammosumque possidet.

Non inmerito itaque praeceptores nostri et praecipue Sulpita atque Istrius hominem mundi minoris nomine censuerunt, quippe qui in semet ipso habet omnia, ex quibus mundus constat uisibilis. Terra enim in corpore et ignis in anima, aqua in rigiditate et aer in cogitamentorum uelocitate accipitur, sol in splendore sapientiae, luna in incerto et instabili statu diuitiarum iuuentutisque, campus floridus in nobilitate uirtutum et mititudinis plania, montes in exultatione generositatis, colles in successione hereditatis, ualles in humiliatione tribulationis, ligna fructifera in fructibus largitatis, ligna sterilia et loca aspera et uoragines inmundae spinae quoque et tribuli in malis moribus auarisque hiatibus, serpentes et pecora in simplicitate atque prudentia, mare quoque undosum biluosumque in turbinosa cordis profunditate hominis et in ipsa ratione.

His omnibus licet alio itinere decursis ad nostrum propossitum hoc est ad metrorum parationem fine tenus recurramus. Omnis uersus exametrus siue eptametrus rhetoricus est; trimetrus autem et tetrametrus et pentametrus poeticus est, de safico autem et heroico uersuum metro in quadam epistola, quam inter duodecim ad Donatum Romam missimus, discribsisse me sufficienter memini. Uereor ergo, ne si haec eadem repetiero, fastidiosus magis scribtor quam sollicitus doctor haberi incipiam.

De grecis autem metris, quorum natura dissimilis et longe diuersa, nihil hiic disputare necessarium reor cum latinum opus efficiam. Ante omnia autem trea ista omni doctori carmina conponere uolenti necessaria sunt, ut primum discribendarum literarum notitiam habens singularum modos mensurasque depinguat ac syllabarum neue uersum uersui et metrum metro commisceat, ne sua uel suorum ars bene conpossita per scribendi inperitiam nihil lucri legentibus conferat. Tum deinde ut in orationis partibus et romana ueritate non fallatur, ne quod eloquenter se conpossuisse putarit, ignorata ueritate latina risum pro laude adquirat. Tertio ut in suis carminibus unumquemque uersum suo reddat iuri, ne sicut rex Alexander Macedo cuidam sibi laudis carmina decantanti audenter exprobrauit, suo uitio praeciosarum sit fuscator margaritarum.
