# V. DE NOMINE

De nomine breuiariam epitomam edicturus erogare prius debeo quaerimonantibus, qua diuitia nomen omnibus partibus latinitatis praelatum sit, cum in hibonorum elocutione et conpossitione primatum estimatur uerbum. Super hoc Aeneas X libros edidit, ex quibus ego unum tantum sumere oportunum puto. Quassum nomen inquit secundum sensum principium est, non secundum appellationem. Cum enim nascitur homo, antequam rem aliquam agat uel discat uel sciat, nomen illi inditur. Nomen ergo principalis pars latinitatis est. Cuius qualitatis uirim, quae prima illi accidit, tractare temptabo.

Qualitas nominum non bipertita, ut quidam rentur, sed multipertita; uariis siquidem et multis consistit speciebus. Nonnulli tamen de propriis et appellatiuis nominibus quaestiones obtendere constant, quasi proprium sit aliquod nomen latinum. Omnia namque nomina latina, immo omnia fona ita inuicem conexa sunt, ut quodque sicut alteri heret ita ab altero appelletur. Propria ergo nomina non secundum simplicem sonum sonanda sunt, sed secundum subtiliorem quandam interpretationem. Proprietas quippe duas res significat aut specialitatem aut propriorem ordinem: proprii enim recte dicuntur qui in primordio ciuitatum honore uel dignitate uel censu scribuntur, unde et Cicero de Iustino quodam Romano scribens ita infiuit: *Iustinus autem proprius omnium sese obdedit*, hoc est primus omnium. Proprie ergo nomina primaria dicenda sunt ut *Roma Carthago*. Communia autem inferioris ordinis sunt ut *ciuitas*.

De re autem et corpore multi hessitant. Res hebrea litera est quae interpretatur *caput*. Res ergo hoc est quod et primarium nomen. Sicut ergo a primario quolibet ducatur exercitus inferior, ita et capite corpus omne regitur. Appellatiua autem nomina multifidas species habent; quaedam enim nomina principalia sunt ut *rex*, quaedam primatiua uocitata et multas ob causas postea repperiuntur inmotata; alia enim ob uictoriam, alia ob dignitatem, alia ob infamitatem, nonnulla ob amorem indita sunt. Cum enim Scipio Affricanos et bello uicisset et in dedicionem recepisset, et ipse Scipio Affricanus dictus est. Gordonus propter Misanorum opullentiam dignitatemque, quibus praeerat, Misanus et ipse uocatus est; Mantanus quoque propter auaritiam uoracitatemque, quae Tantalo uernacula sunt, Tantalicus uocitatus est. Samminius autem auunculus meus, quia goela erat matri suae hoc est lectuosus, Goelanus usque hodie uocitatur.

Alia sunt agnomina, quae de agris uocantur ut Parthi de Parthe. Cognominum autem duplex regula est: nomen namque quod postea inditur, primo et adhuc inmotabili nomine manente cognomentum appellatur ut *Paulus Fabius*. Multa tamen de cognatione carnali cognomina dicuntur ut Saurinus de Sauris. Multis autem praetermisis qualitatis speciebus ad necessarias ueniendum est.

Nomina primi status inmobilia sunt, quae nullis adiciuntur ut *rex*; deminutiua autem quamuis et ipsa inmobilia sunt, ab hiis tamen nominibus, quibus herent, persepe genere discrepant. Nonnumquam tamen concordant: dicis enim *taberna*, ex qua deminutiue fit *tabernaculum*. Dicitur etiam *poera* ex qua *periculum*, quam Latini non bene mutarunt ut pro r n sumpta *poenam* uocent. *Lapis* est ex quo habes *lapiculam*. Quae autem concordant multa sunt ut *hostium hostiolum*, *riuus riuulus*, *flagum flagellum*, in quo quidam r addunt superflue ut fit *flagrum*, nam flagrum quod flagrat odor est. *Fer ferculum*, fer enim epulum est et sic flectitur *fer feris* et facit *fera*; *bax baculus*; *macula* autem et *tabula*, *fibula*, *macellum*, *uinculum*, *garbellum*, *quircula*, quia nomina primae possitionis non habent, deminutiuae esse non facile creduntur. At autem Cicero solebat dicere haec esse diminutiua ex sensu non ex littera.

Diriuatiua autem non unius moris sunt; quaedam enim in *-nus* syllabam desinunt ut de *terra terrenus*, de *monte montanus*; quaedam in *-cus*, maxime quae de regionibus et gentibus diriuantur et sectis ut *Macidonicus*, *Sarmaticus*, *Germanicus*, *gramaticus* et cetera; quaedam in *-tis* ut *celestis leuitis*; quaedam in *-eus* ut *igneus*; quaedam in *-ius* ut *Aegiptius*; quaedam in *-lis* ut *carnalis animalis*. Sciendum quod omnia diriuatiua nomina adiecta semper sunt.

De conparatione pauca dicenda sunt. Possitiuus gradus cum genitiuo seruit, licet ex sollicismo, tamen superlatiui facit opus ut *sapiens sapientum*, quasi hoc diceret *sapientissimus sapientum*. Nonnumquam etiam conparatiuus gradus cum genitiuo cassui adhesserit, superlatiui opus facit et hoc non rationis sed uetustatis est, dicis enim *maior omnium*, acsi dixisses *maximus*, et contrario cum superlatiuus gradus ablatiuo plurali fuerit adiunctus, pro conparatiuo accipietur; sed hoc barbaricum est Done dicente: *tu es omnibus fortissimus regibus*, hoc dicit *fortior omnibus*.

De conparatiuo autem non parua nascitur quaestio, utrumnam idem gradus utriusque numeri cassui ablatiuo seruire debeat, an tantummodo singulari aliis hoc confitentibus, quod utrumque recipiat cassum, aliisque autem deffitentibus, quod absque singulari ablatiuo aliquem habeat cassum, cui rite seruiat. Ego Aeneam, quem falli in nulla erat possibile ratione, sequens confidenter assero, quod conparatiuus gradus utriusque numeri cassui ablatiuo rectissime seruiat. Conparatiuus gradus nominatiuo cassui absque conparandi aduerbio, quod est *quam*, adiungi non debet. Possitiuus gradus pro conparatiuo ponitur barbarice sicut Horatius ad me quondam scribens sic factus est: *suo magnus doctore* pro *maior* et iterum aput Flaccum legimus *rationabilis omnibus* pro *rationabilior*. Sed haec licet indubitatam nobis auctoritatem non exhibeant, tamen quia a plerisque gnarissimis uiris ussurpata sunt, apertam diffissionem inferre non debent.

Conparatiuus gradus superlatiuo incongruentissime praeponitur ut *maior maximo*: superlatiuus quippe omnibus superequitat sicut et possitiuus omnibus subsedet. Conparatiuus autem uelut quaedam medietas scalaris et possitiuo altior et superlatiuo humilior est gradus quasi possitiuus superficie, sed qualitate superlatiuus ut *praecipuus egregiusque* et *cernuus*. Dicimus enim *praecipuus omnium*, *egregius patrum*, *cernuus regum*.

Nunc de genere tractandum est nominum. Quadriformia genera sunt sicut omnibus patet legentibus. Primum masculinum, secundum femininum, et hoc sic orditur, quia secundum leges antiquas uir mulieri praelatus est; neutrum autem ideo dicitur, quia et in declinatione et in qualitate nec aperte masculinum nec absolute dicitur esse femininum. Commune autem genus duplex est. Etenim masculino genere et feminino communia nomina sunt ut *sacerdos dies finis renis lacus*; sed cum masculino genere sit, sic declinatur *lacus laci laco* sic *acus aci aco* sic *domus domi domo* et faciet *domorum domis*, at feminino dicitur *lacus* sic *acus domus* et faciet *domuum domibus*. *Lapes pulues cines* masculina sunt, *lapis puluis cinis* feminina sunt, sed declinatio eadem est. Communia etiam masculino et neutro inueniuntur ut *fulgor murmor frigus buxus*. Sunt et feminino et neutro communia ut *tellus holus*.

Omnis autem animalis aut auis nomen proprium genus habere non potest, antequam discernatur cuius sit generis exceptis dumtaxat hiis, quibus propria in utroque genere nomina possita sunt ut *taurus* et *uacca*, *bos bouis*, *aries* et *ouis*. Nomina autem, quae omnibus generibus aptantur, non communia sed **omnigena** dici debent ut *felix uelox uerax amens diues prudens*.

De numeris autem hoc tantum dicendum est, quod sequestrata singularitate et pluralitate manifesta multa communia utrique numero inueniuntur ut *sepes nubes dies clades fames sedes uultus tribus gresus* et cetera. At *terra*, in qua hominum genus est, *turba* ac *tribus populus plebs contio*, licet singularem numerum praeferunt, pluralia tamen manifestantur ex sensu. Unde et pluralis numeri uerbis applicari debent sicut Cicero effatur: *audite plebs et intendite tribus*.

Figuras compositarum rerum hac lege consistere manifestum est, ut aut ex duobus integris aut ex uno corrupto et uno integro aut ex duobus corruptis iugantur. Ex duobus integris nominum figura consistit ut *lectisternum* et *iusiurandum*; ex duobus corruptis ut *patricida*, patri enim et caedo corruptum est; ex uno corrupto et uno integro ut *carnifex* a carne et facio. Signifer compositum est ex integro et corrupto; unde et a Glengo dictum est: signum autem dicimus quod sua designatione rem quam significat significet, uel quod nonnisi ipsius rei imaginem teneat ut effigies. Sermo autem ex duobus uerbis compositum nomen est hoc est serendo et monendo; unde recte quisque, cuius uerbum ad hoc tenditur ut mentes hominum serat et moneat et erudiat, etiam si horrens sit uocumque absque lepore, tamen accipi sermonem suum facit.

Inter litem litis et litigium litigii et lite litis haec differentia est, quod lis de litiga, id est separatione duorum ad eandem rem properantium, litigium autem inter plures et lite de iniusto iudicio, quo lis dirimitur, dicatur.

Casus sunt sex: quare? quia sex negotia homines agunt: nominant generant dant agunt uocant auferunt. Unde hii quoque casus hanc summam accipiunt. **Nominatiuus**: *hic Plato dicit*. **Genitiuus**: *huius Platonis dicta fuerunt*. **Datiuus**: *huic Platoni placuit dicere*. **Accusatiuus**: *hunc Platonem ferunt dixisse*. **Uocatiuus**: *o Plato uere dixisti*. **Ablatiuus**: *ab hoc Platone dictum fertur*.

De accusatiuo cassu quaerunt, quid sit. Plerique nostrorum hoc uerbum frequenter triuerunt id est accussandi. Cicero etenim sic dicit: *accusate quod rectum est*, hoc est *agite*. Terrentius quoque: *quare non accusatis paenitudinem?* Gelbidius etiam de Ambrosio: *omnia inquit laude accusauit digna* pro *agebat*. Unde intellegitur, quod accusatiuus cassus ab hoc uocatur, quia uerbo heret actiuo. Et uerius dicam: accusatiuus ipse actiuus erit.

De septimo autem cassu quid dicemus, cum tam multi de eo scribserint, ut iam nullum certius sit. Nos tamen hoc dicimus, quod septimus cassus ablatiuo hoc tantum distat, quod ablatiuus praepossitionem recipiat, septimus autem cassus certis cassibus certisque uerbis hereat. Dicis enim ablatiuo cassu: *ab hac regione uenerunt*, septimo autem: *hac regione praediti sunt* sicut et *laude digni* et *arte macti*.

Sunt multa nomina, quae nominatiuo tantum contenta ceteris cassibus priuantur ut *pus rogs als muls*, sicut etiam quae nominatiuo et genitiuo tantum plurali flectantur ut *uires uirum*, cuius alia declinatio integra est, licet ex consuetudine, non ex ratione usurpata sit ut *uir uiri uiro* et cetera. Est aliut nomen, quod genitiuo singulari caret ut *humus*, nam *humi* datiuus est; sunt et alia nomina, quibus nominatiuus et accusatiuus et uocatiuus ut *glos glorem o glos*; nam ceteros ratio non recipit; sic et *cers cerem o cers*. Sunt alia quae excepto ablatiuo in numero singulari nullum cassum habent, sed in plurali omnibus gaudent ut *ab hoc uiscere* et *ab hoc uerbere*.

Sunt item quae excepto nominatiuo et uocatiuo singulari tantum numero per reliquos cassus flectuntur, pluralem tamen numerum non habentia ut *dicionis dicioni dicionem dicione* sic *alliuionis*. Sunt alia quae excepto accusatiuo singulari per omnes cassus utriusque numeri declinantur ut *tenebra*, unde et nostri solent *tenebras* semper actiuo applicare uerbo. Sed tamen cum dicitur *tenebra* quaedam in die facta ferrugo accipitur; at *tenebrae* densissimae profundissimaeque noctium obscuritates sunt. *Diuitiae* autem singularem numerum habere non possunt. *Iuuentus* et *senectus* plurali numero non flectuntur.

Sunt item nomina, quae a ueteribus aliter declinantur et nunc uelut recentiore instaurata peritia aliter flectuntur ut *uis uis ui uim uis ui* et pluraliter *uis uium uibus uis uis uibus*. At nos dicimus *uirs uiris uiri uirim uirs uiri* et pluraliter *uires* et cetera. Dicebant etiam *gelus gelus gelui gelum gelus gelu*, non sic *gelu gelu* et cetera. Sunt qui dicunt, quia *unicornis* semper flecti debet, nos autem inuenimus *unicornus* et cetera.

Sciendum sane, quod omnis monosyllabae declinatio duplici nominatiuo utatur ut *plebs plebis* et nominatiuo *plebis*, *ars* et *artis*, *bos* et *bouis*. Est aliut nomen, quod duplicem declinationem duplicemque qualitatem habet ut *nas naris nari narem* et reliqua. Est et *nas natis nati natem nas nati*. Ueteres dicebant, quod omnia foramina corporis *nas* dicebatur. *Sol* utroque numero flecti non prohibetur, sed singulari numero *sol* ipsum luminare erit, ast *soles* ipsos dies nominamus, in quibus sol totum inluminat polum. Nonnulli tamen ueterum ipsa carmina *soles* nominauere, sicut Horatius in principio cuiusdam uoluminis taliter exorsus est: *soles meos omni ecclesiae uestrae commendo*.

Sunt etiam quaedam nomina, quae multis uidentur esse defectiua, quod ratio lectionis annullat ut *uas* et *spes chors mas*. Sed *uas* in declinatione uariatur, alii enim in genitiuo *uassi* putantes et in ablatiuo *uasso* et pluraliter *uassorum uassis* ita declinandum putauerunt; nos autem sequentes doctorum scita non uulgaribus opinionibus adducimur. Docti siquidem huius nominis declinationem hoc nobis modo tradidere: *uas uassis uassi uas uasse* et pluraliter *uassa uassum uassibus uassa uassa uassibus*.

Hoc sane considerandum, quod multa nomina neutra duas declinationes habent ut *fundamen fundaminis* et cetera. Item *fundamentum -ti -to* sic et *stramen* et *stramentum*, *cognomen cognomentum*, *specimen specimentum*, *crassamen crassamentum* et cetera, quae in *-n* declinantur. Item *altare -ris* et *altarium -rii*, *praesepe praesepium*, *simile similium*, *terribile terribilium*, *mirabile mirabilium*. Sunt etiam feminina nomina, quae duplici declinatione gaudent ut *materies* et *materia*, *temperies temperantia*, *caluities caluitia*, licet fit et *caluitium*, *segnities segnitia*, *laetities laetitia*, *requies requia*, *facies facia*.

Sed hiis multa distantia est, nam *materies* artificiorum est et *materia* consiliorum, sic *temperies* aurarum et *temperantia* morum; *caluities* naturalis est, *caluitia* doloris, *caluitium* artis; *segnities* uitii est, *segnitia* frigoris; *laetities* subditi beneficii est, *laetitia* familiaris; *requies* refrigerii a labore est, *requia* otiositatis, *facies* ipsa superficies est, *facia* similitudo faciei in pictura; *origo originis* initium est, at *origo origonis* neutrum est et est uelum nauis et habet in plurali numero *origona*; *cantarus* animal est, *cantarum* camara domus; *domuncula* conclauium domus, *domicilium* nidum auis; *diluuium* inundatio inmoderata aquae, *deluuium* sanctificatio est.

Originalia nomina, ex quibus uerba nascuntur, in *-o* exeunt, ita tamen supra uersa in *-o* exierint. Alioquin uerba in *-m* exeunt, habebunt originalia in *-a* ut *potentia essentia praesentia absentia*, ex quibus sunt *possum sum praesum absum*. Uidantur autem mihi nominum et uerborum adfinitates humanae genialogiae similitudinem habere, qua dicimus patrem et filium nepotem pronepotemque. Patris loco originale nomen habeto ut *glorificatio*, pro filio uerbum *glorifico*, pro nepote nomen primae possitionis ex uerbo nasciens *gloria*, pro pronepote adiectum nomen ex praedicto nomine ueniens ut *gloriosus gloriosa gloriosum*. Sic *oratio oro oratorium orator oratrix*, sed quia a neutrali nomine ueniunt, ideo tertium genus non habent.

Si autem a feminino genere uenerint, trea genera in adiectis habebunt ut est *beatitudo*, ex qua nascitur *beatus beata beatum*. Simul et hoc adtende, quod omnia originalia, quae ante nouissimam syllabam *a* habuerint, uerba primae coniugationis semper procreabunt ut est *oratio oro oras*. Si autem ante eandem syllabam *i* habuerint, uerba tertiae coniugationis productae ex se faciunt uenire ut *eruditio erudio*. Secundae autem coniugationis tertiaeque correptae uerborum originalia indiscretam regulam habent.

Inter *operationem* et *opus* et *operam* hoc interest, quod operatio signorum est, opus generale est omni officio, opera autem singulari numero laboriosa sollicitudo est, quae praecipue animam cruciat. Nonnulli ita sentiunt, quod *locus* masculini generis sit et *loca* neutralis, quibus auctoritas lectionis non annuit. Nam sepe inuenimus *locum* masculino genere, qui habeat pluraliter *locos*, et neutrali genere *locum* est, quod facit *loca*; sic et *iocus* et pluraliter *ioci*, item *iocum* et facit *ioca*. Regia aula regis erit, regnum in ipsa substantia.

Sunt cassus extraordinariae declinationis ut *opia opiae* et pluraliter *opes*. At figurae conpossitae uterque cassus in suo statu integer permanet id est *inopia* et *inops*, *bonus* et *bonis*. Uterque in sua declinatione repperitur dicente Lucano: *bones uiros urbs dedit Sicilia* et iterum Serenus: *sanctem deorum cultorem quis non laudabit*. Item: *con eundem perfectem in cunctis oportet crescere uirum*. Scire itaque debemus, quod ea paulo rariora sunt, ob hoc doctores possuerunt, non quo nocere uellint auditoribus suis sed proficere, ut cum haec in eorum uidauerimus operibus inscribta, tanquam trita et cognita in ussu habeamus.
