# VIII. DE INTERIECTIONE

Nunc de interiectione pauca dicamus. Interiectio est quidem pars orationis, sed tam inusitata, ut nisi quia a Graecis non adnumeratur, latina esse non putetur. In oratione autem, quae raro a nobis legitur, multae interiectiones sunt, earumque significationes copiosae sunt:

- Gloriandi, ut *rassam*, *rauc*, *samia*, *sarap*
- Laetandi, ut *euge*, *salecon*
- Exclamandi, ut *heu*, *ehunaue*
- Festinandi, ut *tnax* et *cetiu*, *salum*
- Laborandi, ut *faticalpin*, *eugan*
- Mirandi, ut *euax*, *affario*
- Suadendi, ut *quesgoor*
- Gemendi, ut *tatans*
- Lugendi, dolendi, ut *pappen*, *leon*

Haec de interiectione dicere contenti cetera praetermittamus: nulla enim pene earum ad dicendum nobis prompta est excepta una quam pene praetermiserimus, quae est lamentandi cum aspiratione dicenda, ut *uae*, quae tam firma est, ut a multis ambiguatur, utrum nomen an uerbum an certe aduerbium sit.

Licet in clausula operis mei ludos tibi philosophorum exponere, licet ex pluribus paucos tres de Aeneae ponamus sermone. Dixit mihi: "Uide, fili, doceat te lapis hic nudus, quem uides aquis conrossum: sic sapiens aquis suis conroditur, hoc est sapientiae studiis infoenosum in mundo habitat." Uidens praeterea solem orientem: "Ecce" inquit "equus ex suo silit repagulo, totum percurrens campum, quoad idem equile reuersuro mulae cum pullis locum dat siliendi in campo caelorum." In mula lunam, in pullis stellas, in repagulo mare significans.

Tertio dixit: "Quis amat? Nisi qui non redamat."

Galbungi ludus est: "Quae," inquiatis, "tota una transuolans hora puncta?" Anthropeani mens uno sub totum momento peruolans polum.

Mei quoque lusculi et in cunctis tibi pareant minimi, qui plus aedificent quam noceant lectorem:

"*Uatum personet ponticum ponto ex natum naturo naturum naturam nataturo: terni tema flumen fontes fronda ex una undatim daturi sepna semper atur aspirannis perennis rectis re perque tura toregmatis magna dei decies dena dilfensum quam possit molos minulatur atroci saeuo seu ignoro nimphae neganda. Gnaro ab ignando, gnaris ab gelandis. Leto lectisque lux oro suis solim in trono trino uno omni praesim potente deo digna regna regnaturo torii per cuncta cunctorum aeterno aeuo efandi secula.*"
